# -*- mode: mandoku-view; -*-
#+DATE: 2016-06-08 5:42
#+TITLE: 慶忠鐵壁機禪師語錄
#+PROPERTY: CBETA_ID J29nB241
#+PROPERTY: ID KR6q0451
#+PROPERTY: SOURCE Jiaxing Canon Vol. 29, No. B241
#+PROPERTY: VOL 29
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0451_J_010-0611b> 
#+PROPERTY: JUAN 10
慶忠鐵壁機禪師語錄卷之十¶
嗣法門人幻敏重編¶

* 偈¶

** 錫杖寢蝸偈¶

#+BEGIN_VERSE
「　聚雲有寢堂方丈在其後前有法堂殿廚庫三門搆¶侍寮及僧寮掖左仍掖右況彼寢堂中仰蓋肖天花¶雖有軒窗巧灼然非縫罅下則板為地請益數數處¶碧眼是證盟金錫筆立直倏見蝸牛兒一鼾環錫巔¶回思彼來處盲龜值木難縱是如蟲禦生我奇特想¶蠢蠢似知擇進不忘直養不以涎濡足不羡粘壁枯¶以智還依智機忘妙有無當其未依錫是錫非復蝸¶及其蝸既依是蝸亦是錫角上戰場灰綽綽權與實¶稽渠過去因癡頑并貪睡何願逢是緣應脫多生累¶諸天聞般若稱讚及供養法界性由心地獄白蓮香¶佛臨瞋女化生出餓鬼飽老人倚龍湖霹靂無處討¶感應恒河沙善止定知吉世上撈摝子胡為不如是」
#+END_VERSE
¶

** 僧立釘關鑄佛¶

#+BEGIN_VERSE
「　如來滿月淨妙身非是金銀及銅鐵銅鐵金銀淨妙¶成還能成口為君說一箇釘子一孔眼一一眼空一¶界月見者聞者隨喜者光明相好齊皎潔咦」
#+END_VERSE
¶

** 僧募饅首飯眾¶

#+BEGIN_VERSE
「　施者受者募化者三家對面無所求觀音大士買餬¶餅放下原來是饅頭」
#+END_VERSE
¶

** 筆¶

#+BEGIN_VERSE
「　中虛外直身六寸白髮烏巾妙有神徹古通今誰不¶賴一回墨浪一回新」
#+END_VERSE
¶

** 心¶

#+BEGIN_VERSE
「　分明是有又無形不似白兮不似青無所不住無所¶住那許區區定姓名」
#+END_VERSE
¶

** 寄興龍洞上座
<pb:KR6q0451_J_010-0611c>¶

#+BEGIN_VERSE
「　直直承當莫用疑疑生仍著下風衣龍興有興堪行¶雨只在雲端一聚時」
#+END_VERSE
¶

** 寄駱居士¶

#+BEGIN_VERSE
「　維摩昔為眾生病居士今病為誰人箇裏若通些子¶意何須更下頂門針」
#+END_VERSE
¶

** 示印真湛淵二禪人行腳¶

#+BEGIN_VERSE
「　喝來棒去徒勞力石火電光亦枉然說與真淵參學¶者前途莫被口頭瞞」
#+END_VERSE
¶

** 建聚雲塔畢匠石索偈¶

#+BEGIN_VERSE
「　眼中有絕奇足底沒階級良工自不功畢竟承誰力¶咦迥出毘盧天外觀果然是座無巴鼻」
#+END_VERSE
¶

#+BEGIN_VERSE
「　豎十八橫三六十八三六是何物也曾兒童慣聚沙¶也曾稍長瞻紙軸於今瓦石有光輝羡爾工師知面¶目」
#+END_VERSE
¶

** 示念佛會¶

#+BEGIN_VERSE
「　未念彌陀心巳惱纔聞開口釋迦瞋何如共進平山¶步水鳥溪聲演聖名」
#+END_VERSE
¶

** 示施茶僧¶

#+BEGIN_VERSE
「　木人頭上草初蘚一箇金鉤挂兩邊未到巳來齊爾¶爾誰能踏破趙州關」
#+END_VERSE
¶

** 忠南吳夫人專使供上堂引幡示偈¶

#+BEGIN_VERSE
「　不是風幡不是心明明識量越盧能昔日法真相國¶母今朝再見出田門」
#+END_VERSE
¶

** 示夷陵楊善人¶

#+BEGIN_VERSE
「　腳頭腳底深步淺步迴避不來書寫不出到處青山¶引白雲夷陵賣好三梭布」
#+END_VERSE
¶

** 示陳善人¶

#+BEGIN_VERSE
「　日日是好日時時是好時開眼無空闕舉步不曾移¶識得大吉利便是得便宜」
#+END_VERSE
¶

** 示朱廚點
<pb:KR6q0451_J_010-0612a>¶

#+BEGIN_VERSE
「　廚前灶後有溈山文喜竹篦要尊嚴珍百味都不¶採到底還他只一盤」
#+END_VERSE
¶

** 示徐際明¶

#+BEGIN_VERSE
「　急水灘頭快打毬等閒眨眼人常流分明只在江波¶上夜深乘月下漁鉤」
#+END_VERSE
¶

** 示我空¶

#+BEGIN_VERSE
「　研得墨來忘了紙提筆書寫不成文胸中本無元字¶腳教我如何舉似人」
#+END_VERSE
¶

** 示現南戒子¶

#+BEGIN_VERSE
「　如是為戒隨意自在如是為衣無欠無餘非持非犯¶問汝闍黎」
#+END_VERSE
¶

** 示微密禪人於關中賣布幔供眾¶

#+BEGIN_VERSE
「　布幔從來不受縵施根施識又施塵關寒徹骨誰回¶互脫體無依自可人」
#+END_VERSE
¶

** 示鏡庵¶

#+BEGIN_VERSE
「　鏡中花眼底萼蘿庵一夢無言說枕子落地笑呵呵¶翻身又是西江月圓鑑明還綽約打破鏡來誰縛脫」
#+END_VERSE
¶

** 示燈覺¶

#+BEGIN_VERSE
「　空生大覺為世之燈燈能顯覺覺則燈明燈覺極圓¶生即無生無生為戒定慧自成超出生死七縱八橫」
#+END_VERSE
¶

** 俗兄雙眉求偈¶

#+BEGIN_VERSE
「　眼耳鼻舌共一身同堂異戶各存存有緣不是予朋¶友無用雙眉卻弟兄」
#+END_VERSE
¶

** 示少峨書記¶

#+BEGIN_VERSE
「　筆尖圖岫圖島嶂疊岑巒不老萬象中間獨露何妨¶八而之遶」
#+END_VERSE
¶

** 示得之禪人¶

#+BEGIN_VERSE
「　得之無喜失無憂打破疑關沒兩頭石女解拈無孔¶笛一聲吹徹楚天秋」
#+END_VERSE
¶

** 贈規勤舊(二)
<pb:KR6q0451_J_010-0612b>¶

#+BEGIN_VERSE
「　昔日同師今共居人情恰好又相宜從來離亂悲塵¶路山裏藤蘿自出奇」
#+END_VERSE
¶

#+BEGIN_VERSE
「　老來矍鑠度餘年渴飲饑餐困即眠大用堂堂名相¶絕不施語句不施拳」
#+END_VERSE
¶

** 示照明行者¶

#+BEGIN_VERSE
「　高高山頂一束柴手攀肩荷任徘徊灰飛煙滅休云¶冷還許開爐待雪來」
#+END_VERSE
¶

** 示祗園禪人¶

#+BEGIN_VERSE
「　大事因緣路巳正在在處處明功行時節到來理自¶彰領眾匡徒弘祖印」
#+END_VERSE
¶

** 示若木禪人¶

#+BEGIN_VERSE
「　化緣纔罷又知賓驢事不臨馬事臨有口分明無說¶處緡蠻黃鳥是梭鶯」
#+END_VERSE
¶

** 示龍墨禪人¶

#+BEGIN_VERSE
「　漆桶不快渾身鳥看是龍象嘴盧都一得水時增意¶氣興波作浪也之乎」
#+END_VERSE
¶

** 示維監院初度¶

#+BEGIN_VERSE
「　不說無生不有生四維上下絕疏親水源木本齊超¶脫只在當人一念真」
#+END_VERSE
¶

** 示雲石維那¶

#+BEGIN_VERSE
「　白雲影裏怪石卻也頂天立地法筵龍象當觀一椎¶打得端的」
#+END_VERSE
¶

** 示可中居士¶

#+BEGIN_VERSE
「　無聲無臭立真機可中石火電光遲十聖三賢齊掩¶耳冬瓜瓠子解吟詩」
#+END_VERSE
¶

** 寄別峰上座¶

#+BEGIN_VERSE
「　別卻詩書挂卻冠芒鞋篛笠入深山多年不見通消¶息幾令吾儕憶懶庵」
#+END_VERSE
¶

** 復盛山禪人¶

#+BEGIN_VERSE
「　三月風和浪汲深赤稍猶自隱滄溟滔天雷電傾湫
<pb:KR6q0451_J_010-0612c>¶嶽眨眼遲來億萬程」
#+END_VERSE
¶

** 復雲巖法侄¶

#+BEGIN_VERSE
「　吾弟目多無隻眼通身燒卻猶行險雲巖報我快承¶當珍重十方流派遠」
#+END_VERSE
¶

** 示拄杖禪人¶

#+BEGIN_VERSE
「　朾朾柺柺在深林信手斫來伴老僧不獨扶橋歸皓¶月棒他衲子悟無生」
#+END_VERSE
¶

** 示知庫¶

#+BEGIN_VERSE
「　昨日今朝三生六劫生薑一片辛辛辣辣」
#+END_VERSE
¶

** 弔達本靜主坐脫¶

#+BEGIN_VERSE
「　元來達本不曾生坐脫於今是假名露濕寒梅愁淚¶眼情傷為惜隔年春」
#+END_VERSE
¶

** 寄西崑譚侯府(公前身係安樂寺碓房行僧)¶

#+BEGIN_VERSE
「　靜夜猶聞杵臼聲聲來耳往自聞聞米熟不事勤篩¶簸誰家知我憶盧能」
#+END_VERSE
¶

** 奠大司寇枝樓高公靈址¶

#+BEGIN_VERSE
「　委盡形軀獻赤心從來國亂有忠臣百骸此日還鄉¶土肝膽當年傾與君」
#+END_VERSE
¶

** 為郡侯劉公書扇¶

#+BEGIN_VERSE
「　春月雨風涼吹來花卉香問誰之化育在在頌甘棠」
#+END_VERSE
¶

** 過雲安二偈(有序)¶

辛丑三月爵臺譚公邀住寶聖至丙午春始買棹¶
東下清坐數日大快野懷公曾築廬於漢桓侯張¶
公之側公冗之餘率緇衣黃冠三兩輩輕舟漫渡¶
蒲塌草坐誠所謂江山風月本無常主閒者便是¶
主人也一日覓匾額聯對於山野因得隨喜勝地¶
贈其額曰瑤池別舍並拈二偈四聯聯之一曰名¶
遂功成親天道山巍水秀暢野懷一曰蒲團暫憩¶
天涯外寶鷁頻過碧嶂中一曰踏月步雲精舍依¶
山傍水蓬萊一曰潺潺響水來白鶴習習清風引
<pb:KR6q0451_J_010-0613a>¶
靜琴不揣俚言述之為永誌偈曰。¶

#+BEGIN_VERSE
「　聞說雲安境自古無人題我來纔舉筆萬象盡含輝¶翼德當年事赤心我巳知桃園千古樹廟貌自依依」
#+END_VERSE
¶

** 僧呈偈云既道言詞相寂滅豐干何用多饒舌萬¶
里無雲仰碧空舉頭多卻一輪月師示以偈¶

#+BEGIN_VERSE
「　我宗非寂滅豐干亦無舌晴空也喫棒月落卻還別」
#+END_VERSE
¶

** 示正眼禪人¶

#+BEGIN_VERSE
「　東明一扇子是我還是你驀直轉身來在在無彼此」
#+END_VERSE
¶

** 示武隆劉文學¶

#+BEGIN_VERSE
「　道不離人人自離不離離處道方依灼然大道無遮¶障只在起居食息時」
#+END_VERSE
¶

** 示武隆唐善士¶

#+BEGIN_VERSE
「　念佛持齋八字打開舌頭坐斷即見如來」
#+END_VERSE
¶

** 復化一禪人¶

#+BEGIN_VERSE
「　鷓鴣只向野花啼一度聞來一度疑弩發千鈞非愛¶惜真誠恐喪目前機」
#+END_VERSE
¶

** 示圖南譚居士¶

#+BEGIN_VERSE
「　無心於世即擺脫若實無心亦無說無說說處說無¶心此是吾宗真妙訣」
#+END_VERSE
¶

** 嶺表伯倫藤解元致書有漫擾香積未知口累師¶
眼累師腳累師之句師示以偈¶

#+BEGIN_VERSE
「　口累未為累主賓何忌諱茶斟三箇棗但請百咂碎¶眼累累非眼平山道路坦客至有虎溪攢眉徒清返¶腳累累還覺曼殊訪無著竹篦是真傳幾箇知摸索」
#+END_VERSE
¶

** 示敘府楊文學¶

#+BEGIN_VERSE
「　守空念佛斷貪嗔渾如衣錦夜中行只謂平生多得¶意怎知兩眼不分明」
#+END_VERSE
¶

** 示渝城張文學¶

#+BEGIN_VERSE
「　無生歸一門莫教話頭墮子啐母啄時擬心即是錯」
#+END_VERSE
¶

** 寄石樓上座
<pb:KR6q0451_J_010-0613b>¶

#+BEGIN_VERSE
「　浯江別去許多年今得聞於竺意禪空谷石樓皆任¶汝好將正眼續吾傳」
#+END_VERSE
¶

** 重開蓮池¶

#+BEGIN_VERSE
「　月到池成是幾年高低亭榻巳傾顛而今幸有劉侯¶至鐵硯為鋤種白蓮」
#+END_VERSE
¶

** 復郡侯劉公韻(來偈附)¶

溪頭曾拽遠公屐江上今過大士船豈是主翁能¶
待客阿羅端不擇人天。¶

#+BEGIN_VERSE
「　鹽車野憾誰相識青眼頻看無價船世出世間一有¶事大家把手利人天」
#+END_VERSE
¶

** 復閩中巨掌鄭老先生(請鳳超來韻附)¶

非仙非佛亦非儒一領敝袍念載餘偶爾看山來¶
異國久懷入室借新書春山雨露歸三峽玉案醍¶
醐足五車何日清齋得借榻涪翁今日又同子。¶

#+BEGIN_VERSE
「　多口維摩為默然何來賓鴈錦江邊擬將矰繳遼空¶弋早巳清音過楚天」
#+END_VERSE
¶

** 復楚中離岸禪師¶

#+BEGIN_VERSE
「　南方虀甕忒無知慣淹鑑湖燒尾魚昇躍莫辭三峽¶險風雲雷雨足川西」
#+END_VERSE
¶

** 辭世別郡侯劉公(附復偈)¶

#+BEGIN_VERSE
「　相逢不相識未可說深知為有護念心依依二載餘¶重來今十別再會此時期唯喜治平月年年映柳溪」
#+END_VERSE
¶

不識真相識深知似未知豈師忘解說顧我俗無¶
餘笑笑三生約哈哈再世期傳衣應有囑心印在¶
曹溪。¶

** 辭世別爵臺養元譚公¶

#+BEGIN_VERSE
「　滄桑世局幾曾催事主勤王正可為只有一瓢情不¶更四時掬水當啣杯」
#+END_VERSE
¶

** 辭世遺偈¶

#+BEGIN_VERSE
「　儘力難說出驢年想不來信口道箇偈非是強安排
<pb:KR6q0451_J_010-0613c>¶豐千子觀自在歸去來只當打箇瞌睡呵呵」
#+END_VERSE
¶

* 聯芳¶

** 囑衡山首座¶

#+BEGIN_VERSE
「　清清淡淡吉祥處冷冷疏疏無賓主落得一生閒快¶活坐在孤峰笑佛祖」
#+END_VERSE
¶

** 囑三山首座¶

#+BEGIN_VERSE
「　全身放下隱山隈頭角纔成喜兩開輾轉由吾相分¶付雷轟電掣出潛來」
#+END_VERSE
¶

** 囑三空監院¶

#+BEGIN_VERSE
「　口毒眼空不值錢襤襂破衲惹疑嫌誰知一顆明珠¶在價重人天沒大千」
#+END_VERSE
¶

** 囑慈祥禪人¶

#+BEGIN_VERSE
「　千里來問吾拍掌呵呵笑的的聚雲宗灼灼玄與要¶巴山路迢迢巴水波浩浩一回歸去來須解罵吾好」
#+END_VERSE
¶

** 囑喬松侍者¶

#+BEGIN_VERSE
「　衣缽巾瓶不憚勞一身挺特見清操歲寒未改平生¶節白日青天萬億喬」
#+END_VERSE
¶

** 囑覺後堂¶

#+BEGIN_VERSE
「　問話答不來汾陽一笨漢依老僧十年得見娘生面¶十二時中任蹉跎行住坐臥頻顯現不是冤家不是¶兒祖業田園均一半」
#+END_VERSE
¶

** 囑野雲闍黎¶

#+BEGIN_VERSE
「　棒喝施呈顯大機赤肩荷來無餘事因緣節候有時¶彰裕後光前輝祖室」
#+END_VERSE
¶

** 囑般若譜禪人¶

#+BEGIN_VERSE
「　鐵鼓曾將覿面呈多年寂寂罕知音而今喜得和光¶箭直透當陽不露聲」
#+END_VERSE
¶

** 囑童真善書狀¶

#+BEGIN_VERSE
「　十三名善偈於今是幾年珍重晴空日吾宗賴汝傳」
#+END_VERSE
¶

** 囑弗也莖監寺
<pb:KR6q0451_J_010-0614a>¶

#+BEGIN_VERSE
「　寶聖叢中師子兒十年院裏步全威而今奮迅幾無¶畏吼向人天自有時」
#+END_VERSE
¶

** 囑竺峰敏侍者(因除夕橘燈)¶

#+BEGIN_VERSE
「　無根樹上九燈傳果繫橘金枝葉鮮稍稍藉力油薪¶火照開新舊樂人天」
#+END_VERSE
¶

** 囑體如靜主¶

#+BEGIN_VERSE
「　隱隱潛潛獨爪龍喜隨山峽透圓通而今安養慶忠¶缽雷雨風雲不見蹤」
#+END_VERSE
¶

** 囑天峰上座¶

#+BEGIN_VERSE
「　一聲霹靂徹雲間擊碎髑髏心膽寒大好轉身雄一¶步拳頭巴掌盡掀翻」
#+END_VERSE
¶

** 囑惺徹悟維那住東明¶

#+BEGIN_VERSE
「　法戰由來勝克賓罰錢出院事誰論徐徐湧起東明¶日照惺娑婆徹古今」
#+END_VERSE
¶

** 囑慈運監寺住慶忠¶

#+BEGIN_VERSE
「　山主住持豈俗倫慶忠庵小也容人頻頻闊徹來時¶路不枉當年脅下生」
#+END_VERSE
¶

** 囑天長禪人專修淨業¶

#+BEGIN_VERSE
「　根苗奇異迥非同不屬西兮不屬東節候到時馨自¶若佛生一體有無中」
#+END_VERSE
¶

** 囑一指侍者¶

#+BEGIN_VERSE
「　自幼曾將一指陳四威儀句雅驚群他時莫負老僧¶望也要從頭舉似人」
#+END_VERSE
¶

** 囑桂輪常侍者¶

#+BEGIN_VERSE
「　阿難昔日侍瞿曇迦葉門前倒剎竿本誓不違肝膽¶在三三兩兩度人寰」
#+END_VERSE
¶

** 囑扆恒禪人¶

#+BEGIN_VERSE
「　相逢舉起一杯茶剖腹剜心說向他就中識得賓主¶句不勞彈指到吾家」
#+END_VERSE
¶

** 囑應真知客
<pb:KR6q0451_J_010-0614b>¶

#+BEGIN_VERSE
「　處處說法寫吾真問著低頭三不應撫背為汝安執¶事迎來送去莫疏親」
#+END_VERSE
¶

** 代囑覺樹禪人¶

#+BEGIN_VERSE
「　祖庭秋晚要人扶竭力承當是丈夫濟世若能超藥¶上頂門針灸自然殊」
#+END_VERSE
¶

** 囑三一濟禪人¶

#+BEGIN_VERSE
「　三教座前曾觸忤只至而今切齒牙虛空有盡冤無¶盡願君迥出聖凡家」
#+END_VERSE
¶

** 囑玉溪禪人¶

#+BEGIN_VERSE
「　早晚曾將一喝呈未明一喝可憐生若能深透喝中¶旨方是出頭上上人」
#+END_VERSE
¶

** 囑惺世妙德禪人¶

#+BEGIN_VERSE
「　溈山會裏名鐵磨輪到末山不露頂而今驀直聚雲¶宗的的歷歷妙明惺」
#+END_VERSE
¶

** 囑豐城熊自福月崖居士¶

#+BEGIN_VERSE
「　昔曾不別今復逢重來錦水問家風珍重我人熊自¶福好隨金紫逐猶龍」
#+END_VERSE
¶

** 附自福過敘州府朱提山朝陽洞碑記¶

月明大師得法於鐵牛傳大慧心印兀坐朝陽洞¶
二十餘年待其人而後行聚雲吹萬師翁獨得其¶
宗者繼往開來今有我師鐵壁矣水部尚書郎熊¶
汝學為大師三傳法子也水木之思勒石垂遠。¶

** 囑副戎王燈供一喝居士¶

#+BEGIN_VERSE
「　亭謝雪消作麼作麼咄哉一喝無我無他泥裏水裏¶清香自若他時異日是好大哥阿呵呵嚼碎虛空休¶說破諦信斯言名曰擔荷」
#+END_VERSE
¶

* 歌¶

** 念佛歌¶

#+BEGIN_VERSE
「　高也念低也念低聲高聲雅成片行也念住也念坐¶臥何曾有斷間鼻端凝住白蓮花而今步步燦金沙
<pb:KR6q0451_J_010-0614c>¶但能不著金沙見笑倒彌陀老作家」
#+END_VERSE
¶

** 經行歌¶

#+BEGIN_VERSE
「　一步緩一步急一步無坎亦無壁夜明簾外轉身難¶荊棘林中下腳易難易不干信步遊到處乾坤足下¶收驀地踢翻當路石腳尖無眼血長流」
#+END_VERSE
¶

** 白雪歌¶

#+BEGIN_VERSE
「　一片西一片東一片爐中鬥火紅太陽不私人間事¶孩兒曾笑白頭翁」
#+END_VERSE
¶

** 參禪歌¶

#+BEGIN_VERSE
「　禪兮禪兮千聖有口難說兮參兮參兮豈容心意識¶而差排兮唯寬行大步之根信兮庶幾與我相宜兮」
#+END_VERSE
¶

** 歸隱歌¶

#+BEGIN_VERSE
「　歸隱之何處優遊信步身賓朋由我巳筆硯更誰云¶學道惟離理刪書不近名夜參無勸錫良器有多人¶大慧燈還照聚雲澤益深白岩閒且住翻笑買山僧」
#+END_VERSE
¶

** 附沈赤肩居士五家宗旨歌為師壽¶

五家宗旨如五指散為大悲千手臂一一指具五¶
嶽形一一嶽中生萬卉一一卉萌千百枝是皆吾¶
指難思議高人握來一掌中五指還如一指同諦¶
觀此指指亦無方是吾宗正脈通粗禪棄之甘鹵¶
莽口耳泥之成虛誑二俱可憐孰拯之即今唯有¶
鐵和尚大慧源流一線傳眼如日月明百川日月¶
眼萬古懸歌以壽之告法筵。¶

* 銘¶

** 行解銘¶

#+BEGIN_VERSE
「　者箇無箇行住坐臥者奇非奇見覺聞知坐臥聞知¶必矣其誰要到長安最初為難一步若差千山萬山¶下腳不真徒勞心勤崎嶇嶮巇半縮半伸玄機有旨¶莫若其止知止無止氣存人死心欲其死神欲其活¶活活鱍鱍圓明妙覺凡夫用心如來用性功德黑暗
<pb:KR6q0451_J_010-0615a>¶智主必擯以塵脫塵勿得追尋若必追尋怎見安寧¶將凶就凶守我一中一中不守怎見知有有為非有¶無為非無非有非無二處莫圖玄說妙說何如看破¶萬事隨緣莫存好惡入眾和平誰冤誰親安老懷幼¶上睦下欽衣食厚薄莫生貪著血汗脂膏如病服藥¶休說彼長休論此短不惜分陰笑殺陶侃居處叢林¶當遵其則惡隱善揚長養功德坐則懷讓行則懷謙¶守分存誠盤珠現前說過佛祖行落凡近錦心繡口¶識者不信榮辱無關順逆無存苦樂均等上上根莖¶當念宗親當念水土寧使生歡勿令愁苦知識難過¶我幸親炙背後人前莫興毀譽法門孤弱志厥扶傾¶法門興盛志厥讚稱赴熱趨煙非禪者心一入其門¶切忌退志令不志者乘機謔戲莫作獅蟲當為獅子¶哮吼一聲人天歡喜同道為朋同利為黨君子小人¶必識所養我觀學者要知精擇寧逢益友莫逢損客¶心若其規身若其矩有志上流法爾如此氣則用方¶智則用圓當頭坐斷豈滯兩邊太平宇寰厥癡厥頑¶劍若不揮白露彌天不識玄要終歸未妙大夢覺來¶紅日正照昔我由爾今爾是我放去收來破灶自墮¶爾是我由我我亦休大家團圞隨分牧牛足水足草¶長得恰好十字街頭無價之寶活中有死抑亦非取¶湛湛滔滔龍臥潭底死中若活大蟲戴角露爪張牙¶心落膽破渾身刀鎗群魔驚惶刀鎗是佛事事吉祥¶稽首行解信如猓然得一猓然眾猓然得稽首行解¶精進無比同草上飛能伏猊兕稽首行解必至究竟¶在在砫礎劻扶祖印」
#+END_VERSE
¶

** 心性銘¶

#+BEGIN_VERSE
「　分明是有不見不聞滿眼滿耳非色非聲住無所住¶名無定名名住無定心性何真小雖遍界大豈容針¶隱然鐵壁不是山僧」
#+END_VERSE

<pb:KR6q0451_J_010-0615b>¶

** 發願銘(居典龍時請聚雲陞座舉揚大慧一脈宗旨代四眾等作)¶

#+BEGIN_VERSE
「　靈山一枝花非同世間卉卉卉含諸種分明別形類¶迦葉笑破顏阿難倒剎竿一箇待慈氏一箇副貳傳¶展轉至馬鳴湧出日中輪月輪顯龍樹三昧自然尊¶多羅有讖驗碧眼來震旦為羡大根莖五葉曾艷艷¶曹溪一束柴金剛無住灰黃梅室裏去碓嘴夜花開¶我愛踏殺者誰取復誰捨五宗自繩繩在在皆祖也¶萃拔啟臨濟棒下明箇事玄要料揀齊賓主照用具¶三句一時明佛祖人天欽不透他家旨到底未驚群¶徑山大慧祖說法成甘雨才悟及煆煉仍同千鈞弩¶四百年無焰朝陽喜如線顯發聚雲間鴛鴦金針遍¶不欲止一橛五宗要人徹猿嘯斷和腸鵑呼啼帶血¶聚雲宋山谷歷歷事巳錄師既乘願來我亦乘願續¶我等從此銘心心大慧燈衰弱並興盛扶傾與讚稱¶風穴仰山寂天台韶國師逆順世出世何妨任所之¶在家則言孝在國則言忠忠孝性存存祖印永恢弘¶君恩師長恩三世養育恩但以四弘願報達必圓成¶見善須解脫見惡須出離解脫出離存是名違本誓¶逢強畢竟弱遇柔畢竟剛剛柔不相生是名違本誓¶若求千聖知若依巳靈慕致令鬼神覷是名違本誓¶地能載萬物我願不如之地載有高下我則平等故¶海容納百川我願不如之海納時消長我則充滿故¶虛空無邊際我願不如之空性還有量我則廣大故¶惟願不捨慈特陞於寶座舉揚證盟者勿令有斷絕」
#+END_VERSE
¶

** 考功銘¶

#+BEGIN_VERSE
「　雲水高流濟濟多士割愛辭親隳名黜利坐長連床¶理生前事柴米鹽茶飲食衣具血汗脂膏檀施行力¶寧作世田󳌤為法棄覿面呈機虛實可據賞則加鞭¶罰莫生退賞罰分明師兒出隊一月一年一時一日¶不令人非郡使鬼覷名曰精進寸陰自惜」
#+END_VERSE

<pb:KR6q0451_J_010-0615c>¶

** 羯磨銘¶

#+BEGIN_VERSE
「　羯磨懺罪祖佛同風攀緣未息人我爭雄著有著無¶執靜執空念慮互排心識交攻依言忘本契理迷宗¶不看老病不恤愚蒙不省巳過不勤他功非證言證¶欲竇難融因果暗昧行說乖從如是業性實我瑕蓬¶盡情發露雪點爐紅既不內外豈有當中」
#+END_VERSE
¶

** 護蜂銘¶

#+BEGIN_VERSE
「　蜂何如護隨之去住銘如何名戒之勿陵欽哉勿陵¶允矣含生原彼有情琴語呻咽無繩而自律無紀而¶自勤無倫而自序無禮而自尊善識時之無待忙百¶卉之精英腿擒之以安眾頭頂之以奉君彼蠮鬲兮¶人之棟宇彼尊長兮人之君親彼蕊汁兮人之飲且¶食彼蝡育兮人之子若孫損子孫倫必喪乏飲食身¶必殞沒君親而生成則殆無棟宇則居止何存胡為¶世之不隨心而比類以巳而推人乘彼暗宅之豐潤¶潛加白刃以頻傾只知自舌甘美那忖他身苦辛宜¶乎螫拌命之毒尾棄彼里而之此鄰今也翩翩成群¶寢心眾集亦集我臨亦臨或者代鳳麟之佳兆¶花之祥禎汝輩宜知勿傷勿驚汝輩宜知為干為¶城汝輩宜知全德成仁予勉說銘豈曰護生願體一¶言之恕致令終身可行」
#+END_VERSE
¶

** 師以鸚鵡拄杖授月崖崖請師銘¶

#+BEGIN_VERSE
「　師曰鸚鵡拄杖來自松關轉之月崖欲予有言四維¶上下西北東南拄碎虛空撐開覺天遇陸走旱逢水¶行船臨強不讓值弱須憐在在遊戲那論月年師說¶畢崖作禮師曰要打著禍來纔是報恩崖作掌勢師¶呵呵大笑崖復云拄天拄地無古無今殺活縱奪答¶報師恩」
#+END_VERSE
¶

　　　　　　　　(普陀嗣法孫性統重刊)¶
慶忠鐵壁機禪師語錄卷之十終
<pb:KR6q0451_J_010-0616a>¶

